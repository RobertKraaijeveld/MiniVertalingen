=================================================
VRIJDAG-AVOND TRAINING ROTTERDAM INFORMATIE-BRIEF
=================================================
Hallo allemaal!

Vanaf 14 september wil het onderzoeksteam, in samenwerking met het instructeursteam vanaf 14 September 
een nieuwe training op de vrijdagavond in Rotterdam gaan aanbiedden!

Deze nieuwe training gaat er wat anders uitzien dan jullie gewend zijn: In plaats van een vast, gestructureerd lesprogramma waarin de kunst van
het langzwaard uiteengezet wordt, gaat de nieuwe training een stuk 'vrijer' van aard zijn...

Tijdens deze nieuwe training krijgen jullie de gelegenheid om zelf te trainen uit historische bronnen naar eigen keuze. Er zullen instructeurs
aanwezig zijn, maar jullie kunnen zelf bepalen wat en hoe jullie willen trainen: Elke wapensoort en elk systeem is welkom, zolang er maar 
historische bronnen voor te vinden zijn!

Om de interesse voor dit nieuwe format te peilen, zal de nieuwe training vanaf de start van het seizoen een maand lang niets extra's kosten:
of je nu betaalt voor 1x in de week of onbeperkt trainen, je mag gedurende de eerste maand gewoon meedoen. Na deze periode moet je de benodigde
contributie voor onbeperkt trainen betalen om toegang te krijgen tot de vrijdagavond-training in Rotterdam.

(Deze 'pilot' wordt betaald door een deel van het budget van het onderzoeksteam)


----------------------------------------------------------------------------------------------------------------------------------------------------
We willen graag deze regels voorstellen, om de veiligheid te waarborgen en om er voor te zorgen dat deze nieuwe training niet te chaotisch wordt:

=================
Veiligheidsregels
=================
---------------
1: Bescherming
---------------
H.E.M.A. is een ongelofelijk brede hobby, en dus kunnen wij hier geen beschermingsregels voor iedere vorm van training aanbiedden.
Wel willen wij jullie met klem aanraden om de hoeveelheid bescherming die je gebruikt aan te passen aan de intensiteit van de oefening die je 
aan het doen bent.

Al ben je in slow-motion bezig met het uitvogelen van een techniek, dan is het prima om geen bescherming aan te doen. Maar al wil je rustig sparren
of kijken hoe technieken werken als de tegenstander flink tegenwerkt, trek dan allebei bescherming aan. 

Wij raden sterk aan om bij wapencontact in ieder geval een kraag en een masker doen, en bij worstelen en andere ongewapende systemen
een bitje en een toque.

Als je niet zeker bent over de hoeveel beschermingsmateriaal die gepast is in een bepaalde situatie, bespreek dit dan met een instructeur of lesassistent!
Dit geld zeker als je buiten de bekende wapensoorten (denk hierbij aan montante, speer, harnischfechten e.d.) of systemen (denk hierbij aan pugilisme,
ongebruikelijke worstelsystemen, en grondvechten.) wil gaan trainen. 

Tevens is het sterk aan te raden om een bij evt. sparren of vrij oefenen je te laten coachen door een derde persoon, zeker als je voor jou en/of
je partner onbekende wapens of systemen gebruikt. 

Er zullen altijd EHBO-gecertificeerde instructeurs bij de training aanwezig zijn, maar gebruik alsnog je verstand: 
De veiligheid van jou en je partner gaat altijd voor.


----------
2: Wapens
----------
In principe kunnen we hier vrij kort over zijn; alle soorten wapens zijn toegestaan, mits ze niet scherp zijn. We snappen als geen anderen dat het
gebruik van scherpe wapens in een oefen-context enorm leerzaam kan zijn, maar scherpe wapens zijn tevens een veiligheidsrisico dat wij binnen deze
training niet willen nemen.

Daarnaast: als je met niet-gebruikelijke wapens gaat sparren of anderzins vrij gaat oefenen, zorg er dan wel voor dat deze wapens enigzins flexibel
zijn en een afgestompte, bij voorkeur tevens omgedraaide punt hebben. 

Ook is het uiteraard niet de bedoeling dat de wapens waarmee je traint de vloer of andere delen van onze gymzaal beschadigt.  


===========
Spelregels
===========
Deze training is bedoeld om jullie een mogelijkheid te geven om zelf historische systemen en alternatieve wapens te ontdekken en te bestuderen:
het is niet de bedoeling dat er enkel gespard wordt zoals aan het einde van een gewone les. Er zijn meer dan genoeg losse spardagen, toernooitrainingen
en andersoortige meetups daarvoor ;) 

Dit wil niet zeggen dat sparren verboden is! Zolang je het maar verwerkt in het bestuderen van een historische bron, wapensoort, of systeem.

Om dezelfde reden willen we graag aan het begin van de training een korte 'ronde-tafel-sessie' houden met alle deelnemers, waarin iedereen
heel kort aan de rest vertelt uit welke bron/wapen/systeem hij of zij gaat trainen. Je hoeft hierbij heus geen hele verhandeling te gaan houden;
als je maar heel kort aan de rest vertelt wat je gaat doen (Bijvoorbeeld: 'Ik ga het messer-systeem van Andre Paurnfeyndt eens bekijken') is dat
al meer dan genoeg. Al wil je wel een gedetailleerder plan maken, dan is dat natuurlijk ook prima!
                                                                                                              
Dit moment is er niet zodat wij maar kunnen controleren of je wel een 'historisch verantwoord' iets gaat trainen; je kunt het ook gebruiken
om inspiratie op te doen, of om je aan te sluiten bij andere mensen die het zelfde wapen/systeem als jou gaan bestuderen! 
----------------------------------------------------------------------------------------------------------------------------------------------------

Tot zover de (spel)regels! Last but not least, een antwoord op wat waarschijnlijk de meest veelgestelde vraag gaat worden:

"Maar ik kan helemaal geen duits/oud-duits/italiaans/spaans/hollandsch, hoe moet ik dan al die bronnen gaan begrijpen?"
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Geen nood! We zijn met het onderzoeksteam druk bezig om meerdere mini-vertalingen van interessante manuscripten te schrijven,
in het Nederlands; deze vertalingen zijn bedoeld om jullie vooral tijdens de pilot een stukje op weg te helpen, waarna jullie 
zelf met Engelse vertalingen (of misschien zelfs de originelen!) verder kunnen.

Hiermee kan je ook inspiratie opdoen als je wel je kennis van HEMA wil verbreedden, maar nog niet echt een concreet manuscript
voor ogen hebt. 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Lijkt dit je allemaal wel wat? Schrijf je dan in op <INSERT LINK TO SITE HERE>! 